## Retrospektiivitekniikat

### Glad, Sad, Mad

Tässä retrospektiivitekniikassa jokainen tiimin jäsen kirjoittaa pienille lapuille huomioita edellisestä sprintistä: positiivisia huomioita, eli asioita missä onnistuttiin (Glad) sekä negatiivisia huomioita, sprintin etenemistä haitanneita sisäisiä (Sad) ja ulkoisia (Mad) tekijöitä.

Jokainen tiimin jäsen esittelee lappujensa sisällön lyhyesti ilman keskeytyksiä, ja asettaa ne valkotaululle oikeaan sarakkeeseen (mad, glad, sad).

Kun kaikki jäsenet ovat esitelleet lappunsa/huomionsa, valkotaululle laitetut laput ryhmitetään samankaltaisuuden mukaan. Tämän jälkeen jäsenet äänestää mistä lapuista/huomiosta käydään jatkokeskustelua. Äänestämistä voi nopeuttaa sillä, että jokainen tiimiläinen merkitsee fyysisesti laput joista haluaa keskustella, näin äänestäminen voi tapahtua rinnan.

Lopuksi tiimi keskustelee äänestetyistä aiheista scrummasterin johdolla, tärkeimmästä aiheesta alkaen. Keskustelun tavoitteena on löytää tapoja parantaa seuraavaa sprinttiä, eli joko vähentää kitkaa aiheuttavia tekijöitä tai ottaa käyttöön sprintissä hyväksi havaittuja tekniikoita.

Retrospektiiviin pitäisi varata tunti aikaa, josta noin puolet käytetään loppukeskusteluun. Sekä huomioiden suunnittelu, että niiden esittely saisi kumpikin kestää enintään 15min. Äänestyksessä taas saisi kestää enintään 10min. Aiheiden ryhmittelyn pitäisi tapahtua mahdollisimman nopeasti.